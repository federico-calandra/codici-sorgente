1) Definire una funzione che dati come parametri i tre coefficienti a,b,c di un'equazione di
secondo grado restituisce come risultato il numero di soluzioni distinte (0, 1 o 2).

2) Definire una funzione che dati come parametri due array x e w di numeri reali
e la loro dimensione n (si supponga che i due array abbiano la stessa dimensione)
restituisce come risultato la media pesata degli elementi di x pesati con i valori
di w.

3) Scrivere una funzione f che dato come parametro un numero reale x restituisce
come risultato un valore reale f(x), in cui f è un'espressione nella x a vostro
piacimento. Scrivere una funzione che dati come parametri a,b,n calcola in modo approssimato l'integrale della funzione f nell'intervallo [a,b] usando il metodo dei trapezi: l'integrale si approssima come somma delle aree di n trapezi.
Si suddivide [a,b] in n intervallini di uguale ampiezza e le lunghezze delle
basi sono i valori di f negli estremi degli intervallini.
Scrivere il main che legge i dati del problema, chiama la funzione e scrive
sullo schermo il risultato.
4a) Scrivere una funzione che dato come parametro un numero naturale n
restituisce true se n è un numero primo.
Scrivere il main che legge i dati del problema, chiama la funzione e scrive
sullo schermo il risultato.

4b) Scrivere un programma che usa la funzione dell'esercizio 4a) e
conta quanti sono i numeri primi in un intervallo di numeri interi [n1,n2],
ove n1 e n2 sono inseriti dall'utente
Volendo, definire una funzione che svolge il conteggio dati n1 e n2.

5) Definire una funzione che dati come parametri un array di numeri interi
e la sua dimensione, modifica l'array scambiando di posto il primo
elemento con l'elemento più piccolo. La funzione non avendo risultati deve essere di tipo void.
Scrivere il main che legge i dati del problema, chiama la funzione e scrive
sullo schermo il nuovo contenuto dell'array.

6).( Scrivere un programma composto da tre funzioni, la prima legge un vector di numeri reali, la seconda scrive sullo schermo un
vector di numeri reali e la terza ha come parametri due vector u1 e u2 di numeri reali e due coefficienti a1 e a2 e restituisce
come risultato la combinazione lineare a1 u1 + a2 u2.

Nel caso in cui u1 e u2 non hanno la stessa dimensione, restituire il vector vuoto.

Definire il main che legge i due vector e i due coefficienti, calcola la combinazione lineare e scrive sullo schermo il risultato.

7). Definire una funzione che dato un numero naturale n restituisce come risultato la conversione di n in base 2.
Una prima
possibilità è quella di restituire un vector di numeri interi che conterrà le cifre binarie di n.
L’altra possibilità è di restituire una stringa.
Per convertire n in base 2 è sufficiente calcolare le divisioni ripetute di n per 2, fino a ottenere 0 come quoziente e di
conservarsi i resti. I resti delle divisioni per 2 sono le cifre binarie di n in senso inverso.

8) Definire una funzione che data come parametro una matrice di NxN numeri reali restituisce true se la matrice è diagonale,
false altrimenti. N è ovviamente una costante (definita con constexpr).

9) Definire una funzione che dati come parametri un vector di interi b restituisce come risultato un vector di interi r che
ha il doppio del numero n di elementi di b: i primi n elementi di r sono quelli di b nello stesso ordine, gli altri n sono
quelli di b in ordine inverso. Ad esempio se b=(1,2,3,4), allora il risultato è (1,2,3,4,4,3,2,1).

10)  Scrivere un programma che gestisce un elenco di utenti di una rete telefonica. Per ogni utente si deve memorizzare
il numero di telefono (che è una stringa) e il numero di secondi trascorsi nelle chiamate inviate. Il programma deve
 a) definire un’opportuna struttura dati per memorizzare i dati
 b) prevedere una funzione che, dato come parametro una stringa num, inserisce un nuovo utente con numero di telefono num e
    che all’inizio avrà durata delle chiamate fatte pari a 0
 c) prevedere una funzione che scrive sullo schermo tutti i dati
 d) prevedere una funzione che, dati come parametri un numero intero d e una stringa num, aggiorna il dato dell’utente
    che ha numero num sommando d alla durata delle chiamate fatte.
Il main va organizzato con un menù che permette ripetutamente di scegliere le 3 funzioni oppure di terminare il programma.

11) Scrivere un programma che implementa una piccola calcolatrice con i numeri complessi: il programma deve leggere un primo numero
complesso, l’operazione da eseguire (+, -, *, /) e il secondo numero complesso.
Il programma deve svolgere mediante opportune funzioni l’operazione indicata e scrivere sullo schermo il risultato.
Poi deve chiedere se l’utente vuole continuare.

12) Scrivere un programma che implementa un programma che permette all’utente di svolgere alcune operazioni sui vettori di R3:
somma, sottrazione, moltiplicazione per uno scalare, prodotto scalare e prodotto vettoriale.
